# play-for-all-inclusive-games
Το έργο «Παίζουμε Όλοι Μαζί» στοχεύει στη μετατροπή γνωστών επιτραπέζιων και ομαδικών παιχνιδιών σε προσβάσιμα, συμπεριληπτικά παιχνίδια για όλα τα παιδιά, συμπεριλαμβανομένων παιδιών με αναπηρία . Μέσα από βιωματικές δραστηριότητες, τα παιδιά εντοπίζουν εμπόδια στο παιχνίδι, συν-σχεδιάζουν λύσεις και αξιοποιούν ανοιχτές τεχνολογίες όπως το sphero.

Παίζουμε Όλοι Μαζί – Συμπεριληπτικά Παιχνίδια για την Κοινότητα

Περιγραφή Έργου
Το έργο «Παίζουμε Όλοι Μαζί» είναι ένα ανοιχτό εκπαιδευτικό πρόγραμμα για το Νηπιαγωγείο, με στόχο την προώθηση της συμπερίληψης, της προσβασιμότητας και του κοινού καλού μέσα από το παιχνίδι.
Τα παιδιά μετασχηματίζουν γνωστά επιτραπέζια και ομαδικά παιχνίδια σε προσβάσιμα και συνεργατικά παιχνίδια, ώστε να μπορούν να συμμετέχουν ισότιμα όλα τα παιδιά, συμπεριλαμβανομένων παιδιών με αναπηρία (κινητική, αισθητηριακή, νοητική, γλωσσική).
Το έργο αξιοποιεί ανοιχτές εκπαιδευτικές τεχνολογίες, όπως το εκπαιδευτικό ρομπότ Sphero, ως εργαλείο συνεργασίας, μη λεκτικής επικοινωνίας και ενίσχυσης της συμμετοχής.

 Στόχοι του Έργου
- Προώθηση του συμπεριληπτικού και προσβάσιμου παιχνιδιού
- Ανάπτυξη ενσυναίσθησης, συνεργασίας και κοινωνικής υπευθυνότητας
- Υποστήριξη παιδιών με αναπηρία (ΑμεΑ) στο σχολικό περιβάλλον
- Εισαγωγή των παιδιών σε ανοιχτές και ηθικές χρήσεις της τεχνολογίας
- Δημιουργία χαμηλού κόστους, επαναχρησιμοποιήσιμων, εκπαιδευτικών πρακτικών
- Διάχυση ανοιχτού εκπαιδευτικού υλικού στην εκπαιδευτική κοινότητα

 Παιδαγωγική Προσέγγιση
Το έργο βασίζεται:
- στον συν-σχεδιασμό με τα ίδια τα παιδιά
- στο συνεργατικό παιχνίδι αντί του ανταγωνισμού
- στις αρχές της Καθολικής Σχεδίασης για τη Μάθηση 
- στη χρήση μη λεκτικών τρόπων επικοινωνίας (φως, κίνηση, σύμβολα)
- στην ανοιχτή τεκμηρίωση ώστε να μπορεί να εφαρμοστεί από άλλα σχολεία

Ρόλος της Τεχνολογίας (Sphero)
Το εκπαιδευτικό ρομπότ Sphero αξιοποιείται ως:
- κοινό εργαλείο ομάδας (όχι ατομικό παιχνίδι)
- μέσο οπτικής και κινητικής ανατροφοδότησης
- εργαλείο συμμετοχής για παιδιά με δυσκολίες λόγου
- εισαγωγή στην υπολογιστική σκέψη μέσα από παιχνίδι

Δεν απαιτούνται γνώσεις προγραμματισμού.

Παιχνίδια που Περιλαμβάνονται
Το έργο περιλαμβάνει προσαρμογές γνωστών παιχνιδιών:
- Το Φιδάκι της Παρέας
- Ντόμινο με Χρώματα & Υφές
- Χορεύουμε με το Sphero
- Βρίσκουμε το Φως (προσαρμογή κρυφτού)
- Το Πάζλ της Ομάδας
- Λέει το Sphero
- Οδηγούμε Μαζί

Για κάθε παιχνίδι παρέχονται:
- στόχοι
- υλικά
- προσαρμογές για ΑμεΑ
- οδηγίες για τον/την εκπαιδευτικό


